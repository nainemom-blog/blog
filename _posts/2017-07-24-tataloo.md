---
layout: post
category: روزمره
author: امیر مومنیان
title: تتلو
tags:
- تتلو
- موسیقی
---



چند وقتیه که توی فضای مجازی و تو ماشین‌ها و بحث‌های خونوادگی، اسم و آهنگ‌های تتلو زیاد شنیده میشن. موضوع بحث‌ها معمولا علت معروفیت زیاد اونه و خیلی‌ها متشنج از اینکه چرا مردم واقعا به این مزخرفات گوش می‌دن؟
(پ.ن: کاش می‌نوشتم امیر حسن مقصدلو که حس نزدیک بودن به مافیا و باورپذیری به مخاطب القا کنم)

ببینید عزیزان من، ما هر کاری رو که میکنیم با یه هدفی انجام می‌دیم. مثلا هدفمون از غذا خوردن، سیر شدنه یا هدفمون از کار کردن، پول درآوردنه. وقتی ما هدف افرادی که عملی در مقابل ما انجام می‌دن رو بفهمیم، حتما بهتر می‌تونیم باهاشون مواجه بشیم و عکس‌العمل داشته باشیم. اما اگه بی‌فکر فقط به جواب سوالاتی که ازمون می‌پرسن پاسخ بدیم، دقیقا می‌شیم مترسک، همون چیزی که اونا می‌خوان. شاید همیشه بهترین راه حل، مخالفت با چیزی که مخالفشیم نباشه! چیزی که خیلی از ما متشنج‌ها متوجهش نمی‌شیم، هدف این خواننده زیر‌زمینی از پست‌های اینستاگرام و رفتارهای مسخره و لودگی‌هاشه. اون دقیقا می‌خواد ما باهاش مخالفت کنیم!

وقتی ما کیفیت ترانه‌ها و آهنگ‌های تتلو رو با شجریان مقایسه می‌کنیم، مطمئنا شجریان برنده این مقایسه ماست. این مقایسه رو اگر ما با منطق اکثر فلاسفه زنده و مرده دنیا هم اجرا کنیم، بازم شجریان برنده‌ست. اما برگردیم به پاراگراف قبل، چیزی که ساده می‌گیریمش، هدف تتلوـه. تتلو هدفش بهتر بودن از شجریان نیست، معروف شدنه، و اتفاقا خیلی بیشتر از شجریان به این هدف دست پیدا کرده. چطوری؟ یه نگاه به روند زیر بندازید:

- تتلو در اینستاگرامش من باب انرژی‌های منفی و تاثیر آن‌ها بر گرانش زمین پستی گذاشت.
- عده‌ای تتلیتی او را تشویق کردند.
- عده‌ای فرهیخته و متشنج او را جاج نموده و فحاشی کردند.
- عده‌ای تتلیتی به سوی متشنجان روانه شده و جدل کردند.
- بحث بالا گرفت، کاربرانی تتلو را مسخره کردند، عده‌ای جاج و تتلیتی‌هایی تشویق کردند.
- تتلو به موضوع مهمی تبدیل شد.
- خوارجی که این وسط تتلو را نمی‌شناختند، او را فالو کردند و برای شناخت بیشتر این خواننده مهم و فهمیدن اینکه آخر کی راست می‌گه، منتظر پست‌های بعدی تتلو شدند.
- ذره‌بین‌های بیشتری رو تتلو رفت.
- بحث پایان یافت و کاربران و در پی تحلیل موضوعی جدید رفتند.
- تتلو در اینستاگرامش من باب انرژی‌های مثبت و تاثیر آن‌ها بر فوت مایکل‌جکسون پستی گذاشت.

امیدوارم توانسته باشم با این پست که با مشارکت Frank Underwood طراحی و تنظیم شده بود، تأثیر مثبتی بر عکس‌العمل‌های بعدی شما عزیزان داشته باشم.
